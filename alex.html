<html>
<head>
<title>TastySpaceApple - פתיחה גנרית</title>
<meta charset="utf-8">
<meta name="viewport" content="width=device-width, initial-scale=1.0">
</head>
<style type="text/css">
html,body{margin:0; padding:0;}
header, body, pre {font-family:sans-serif;} 
pre{white-space:pre-wrap; padding:5%; line-height: 200%;}
.user-info img{border-radius:50%; height:2.3em; vertical-align:middle;}
header{ box-shadow:0px 1px 2px rgba(0,0,0,0.4); line-height:2.8em; box-sizing:border-box; background-color:#f2f2f2f2; padding:0 .3em; width:100%; height:3em;  } 
.title { display:inline-block; float:right; margin:0; padding-right:.5em; font-style:italic;}
</style>
<body><header>
<span class="user-info" style="float:left;">
<img src="profile.jpg" />&nbsp;
@TastySpaceApple
</span>
<span class="title">פתיחה גנרית</span>
</header>
<pre dir="rtl">
אלכס עובד חמש משמרות ביום כל משמרת של 40 דקות. זה די נוח לו ככה. רק חבל שהן לא רצופות, זה גורם ליום להתבזבז מהר, ולא מאפשר לו לעשות הרבה בזמן החופשי, וגם לא לקחת עבודה נוספת. לפעמים המשמרות כל כך קרובות שאין לו סיבה ללכת הביתה בין לבין. אז הוא מסתובב. מי אתה אלכס? מה אתה מחפש? איך אתה אתה מוצא משמעות לחיים שלך? מה גורם לך להסכים לקום כל בוקר? אתה דמות שהרגע הומצאה. מאיפה הגעת?
אלכס היה חושב הרבה על השאלות האלה. בשבילו, השאלה האם להמשיך לחיות לא הייתה בעיה פתורה, אלא נושא שנמצא תמיד על השולחן ועובר כל פעם רוויזיה וסקירה מחדש. בין המשמרות, כשהיה מסתובב או יושב, הוא היה מכין רשימה של הדברים שהוא אהב, הדברים שהוא קיווה שהעולם ייתן לו, והדברים שהוא צריך לעשות בשביל זה. על פתק אחד הוא רשם:

2 חלב 
1 ביצים
סוכר
ירקות

ועל פתק אחר:

עבודה 1- 
לקום בבוקר 1-
לדאוג לעצמך לצרכים בסיסיים 2-
לדאוג לאימא 3-
הכאב בחזה, התחושה שלא מרפה שהחיים הם רמאות, משחק מכור שכל הפרטים ידועים מראש, כמו קרבות ההאיבקות שאני אהב לראות. או שהחיים שלי הם סיפור שמישהו כותב עליי – בו אני רק דמות חסרת אונים -  ולא רק שהסוף שלי כבר כתוב, אלא גם שכל חיי, כל מה שאני יכול להיות (לא משנה כמה אתאמץ), כל הכישלונות שלי, כל הפספוסים, כל האכזבות, מוטבעים בעמודים כרוכים שהדיו כבר התייבשה עליהם ולא ניתן לשנות אותה. 2-
(ואם היה אפשר לשנות? מה הייתי משנה? אם הייתי קורא את הסיפור לפני שהייתי חי אותו?)
חוסר תקווה לעתיד 5-
חוסר מוטיבציה 3-
לא מצליח לדמיין מה הייתי רוצה שיקרה בעתיד 2-
קשה למות 8+
כשמתים אין אפשרות לעשות משהו אחר 1+
אין משהו שאני רוצה לעשות 1- 

לפעמים אלכס לא היה קם בבוקר, ואז כשהיה קם מאוחר הוא היה כותב הודעה שמסבירה שהוא מרגיש חולה ושלא יוכל להגיע למשמרת. לפעמים הוא היה צריך למצוא מישהו שיחליף אותו במשמרת אבל זה בדרך כלל לא היה קשה. בכלל, לא היה קשה להחליף אותו. באותה מידה, לדוגמה, הסיפור היה יכול להיכתב על ג'יני, סטודנטית צעירה שכותבת שירה, יושבת ארוכות על חוף הים הסלעי עם מחברת ועט; כותבת, מתייאשת, וזורקת לים, כותבת וזורקת. הנה, כל כך קל להתאהב בג'יני. ובכל זאת, לא היא המושא של מה שקרה. חבל.
זה היה מהימים האלה בהם אלכס לא התעורר. כלומר, הוא התעורר, אבל במצבו הלאה החליט להחזיר את הראש שוב מתחת לשמיכה. בניגוד למקובל, התברר שזאת הייתה החלטה נבונה.

</pre>
</body>
</html>